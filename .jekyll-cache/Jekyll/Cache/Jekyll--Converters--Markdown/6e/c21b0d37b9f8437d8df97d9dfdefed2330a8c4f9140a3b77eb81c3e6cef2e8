I"r<p>W 2016 r. pracowałam na stanowisku UX researcher dla startupu <a href="https://stagelink.com">Stagelink</a> w Berlinie. Moją 3-miesięczną pracę rozpoczęłam od określenia podstawowego segmentu klientów oraz wskazania problemów, które zamierzałam rozwiązać.</p>

<p>Moim celem było uzyskanie informacji dotyczących otoczenia rynkowego, organizacji, konkurencji oraz innych czynników, które mogły mieć wpływ na przyszłe sukcesy startupu. Badałam potrzeby rynkowe użytkowników portalu Stagelink oraz identyfikowałam mocne i słabe strony aplikacji i różnice w stosunku do konkurencyjnych serwisów. Przekształcenie dużej ilości informacji w mniejsze, bardziej praktyczne porcje pozwoliło na uzyskanie merytorycznej wiedzy, co stanowiło podstawę do dalszych działań.</p>

<div class="iphone-mockup">
	<img src="../assets/projects/stagelink/ux-research/stagelink-animation.gif" />
</div>

<p>Serwis internetowy już istniał, więc chcieliśmy jak najszybciej poprawić problemy, które miały największy wpływ na kluczowe dla nas wskaźniki. Potrzebowałam bezpośredniej informacji zwrotnej na temat pozytywnych i negatywnych doświadczeń użytkowników, w związku z czym opracowałam scenariusze testowe i przeprowadziłam testy użyteczności z 9 użytkownikami. Zaproszeni respondenci zostali wybrani na podstawie przygotowanej <a target="_blank" href="https://funktionstests.typeform.com/to/DoiC5z">ankiety</a>. Badania odbyły się z wykorzystaniem prawdziwej, produkcyjnej wersji aplikacji Stagelink. Podczas każdego testu użytkownik otrzymywał telefon z uruchomioną stroną internetową, na której wykonywał określone zadania. Testy były rejestrowane - zapisywany był dźwięk oraz ekran telefonu (fragment testu został zamieszczony powyżej w formie animacji).</p>

<p>Na podstawie danych uzyskanych podczas przeprowadzonych badań przygotowałam 40-stronnicowy raport zawierający m.in.:</p>

<ul class="requirements">
	<li><p class="requirement">charakterystykę badanych użytkowników,</p></li>
	<li><p class="requirement">opisy przeprowadzonych testów,</p></li>
	<li><p class="requirement">wskaźniki opisujące główne miary użyteczności aplikacji,</p></li>
	<li><p class="requirement">mocne strony aplikacji,</p></li>
	<li><p class="requirement">analizy zaobserwowanych problemów,</p></li>
	<li><p class="requirement">rekomendacje użytecznościowe i&nbsp;designowe mające na celu poprawę produktu.</p></li>
</ul>
<p>Podczas swojej pracy współpracowałam z UX designerem, programistami oraz marketingowcami.</p>

<h2>O startupie Stagelink</h2>
<p>Stagelink to aplikacja skierowana zarówno do fanów muzyki, jak i&nbsp;artystów / youtuberów oraz managerów. Umożliwia ona głosowanie na miejscowość, do której fani chcieliby zaprosić danego artystę. Użytkownik podaje również kwotę jaką byłby w&nbsp;stanie zapłacić za bilet. Artysta ma możliwość śledzenia liczby zaproszeń do danego miasta, co ułatwia mu organizację trasy koncertowej z&nbsp;uwzględnieniem informacji o&nbsp;miejscu i&nbsp;cenach biletów. Aplikacja oferuje jednocześnie sprzedaż biletów online.</p>
:ET